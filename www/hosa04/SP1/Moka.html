<!DOCTYPE html>
<html>

<head>
    <meta charset="utf-8" />
    <meta http-equiv="X-UA-Compatible" content="IE=edge">

    <title>Adam Hospodka | Alter Coffee</title>

    <meta name="viewport" content="width=device-width, initial-scale=1">
    <link rel="stylesheet" 
            type="text/css"
             media="screen"
              href="CSS/moka_styles.css">
</head>

<body>
    
    <div class="main_image"></div>

    <div class="coffee_name"><h1>MOKA</h1></div>

    <div class="content">

    
        <div class="subtitle_1"><h2>Popis metody</h1>

            <div class="text_1">
                <p>Hliníková konvička, rozšířená od Itálie až do Spojených států, už funguje spousty let na jednoduchém principu rozpínavosti vodní páry, podobně jako u Papinova hrnce. Káva takto připravená sice není tak silná jako espresso, ale naopak je mnohem silnější než třeba káva překapávaná. Ač se jedná o jednu z nejméně šetrných metod přípravy, tak i doma je někdy zapotřebí řádného kofeinového a chuťového dopingu, proto ji rádi zařazujeme. Proč nešetrná? Mletá káva se hodně zahřívá v hliníkovém sítku během vedení vody k varu a extrakce probíhá vlastně vroucí vodou, tudíž chutná vždy trošku připáleně.
                        I když při vaření vzniká malé množství řidší pěny (crema) a poměr extrakce je docela vysoký, nejedná se o opravdové espresso — konvička je schopná vyvinout tlak zhruba 1,5 baru, zatímco k přípravě espressa je zapotřebí barů devíti.
                        Nápoj z moka konvičky se připravuje v malém množství (30 ml na porci), tudíž našinec se může pozastavit nad tím, proč tříšálková velikost konvičky vydá na sotva jeden obyčejný 250 ml hrnek.
                        Konvičky se vyrábí v několika velikostech, od úplně miniaturních až po rodinné. Bývají k dostání v domácích potřebách, častěji na specializovaných e-shopech a nezřídka kdy také na Aukru. Největším a asi nejdražším výrobcem je Bialetti, podle kterého se také takto začalo konvičkám říkat — bialetky. Vyrábějí se i varianty s integrovaným elektrickým rychlovarným ohřevem vody.</p>
                </div>
            </div>

        <div class="subtitle_2"><h2>Příprava</h1>
                <p>Do spodní části nalijte už připravenou horkou vodu z konvice až pod přetlakový ventil (je u něj ryska), ne studenou a ne výš! Do trychtýřovitého zásobníku vsypte na sítko takové množství jemně mleté kávy, aby byl plný, nestlačujte, pouze zarovnejte s okrajem nějakým rovným nástrojem. Přišroubujte horní část konvičky i s vrchním sítkem a vloženým těsněním. Velmi důkladně utáhněte závit, jinak bude pára unikat okolo košíku a nebude tlačit vodu skrz puk. Přiveďte k varu nejlépe na plynovém vařiči. Jakmile začne káva přetékat do horního zásobníku, zmírněte plamen a přiklopte víčko - ústí s oblibou ke konci zaprská. Ještě před koncem extrakce oheň úplně vypněte, aby nedošlo k připálení ve spodní části. Je celkem normální, že ve spodní nádobce zůstane trochu vody, ne všechnu totiž stihne pára vytlačit vzhůru, dříve hladina poklesne pod ústí trychtýřku a pára unikne ven.
                        Mletí kávy: jemné až střední (ovlivňuje sílu extraktu)
                        Doba přípravy: 5 minut (z toho extrakce asi 30 sekund)
                        Cena za prostředek: 70–800 Kč
                        Na co si dávejte pozor:
                        zkontrolujte, jestli je těsnění čisté a nepoškozené,
                        kávu v košíku nestlačujte,
                        košík opravdu plňte celý; pokud byste jej plnili kvůli menší porci třeba jen do poloviny, bude mít voda kde si najít cestu menšího odporu a nebude protékat pukem rovnoměrně,
                        před i po upotřebení dobře vymyjte každou část zvlášť,
                        rozhodně neodcházejte při vaření od zdroje tepla,
                        nikdy nevkládejte hliníkovou konvičku do myčky na nádobí, nevratně jí poškodíte povrchovou úpravu!</p>
                </div>
    
                 </div>

    </div>

    <div class="home">
        <a href="index.html" class="homelink">Home</a>
    </div>
     
     <footer>
        <div class="credits">Copyright &copy; 2018 Adam Hospodka</div>
        
    </footer>

</body>

</html>
