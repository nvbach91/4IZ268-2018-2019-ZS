<!DOCTYPE html>
<html>

<head>
    <meta charset="utf-8" />
    <meta http-equiv="X-UA-Compatible" content="IE=edge">

    <title>Adam Hospodka | Alter Coffee</title>

    <meta name="viewport" content="width=device-width, initial-scale=1">
    <link rel="stylesheet" 
            type="text/css"
             media="screen"
              href="CSS/v60_styles.css">
</head>

<body>
    
    <div class="main_image"></div>

    <div class="coffee_name"><h1>V60</h1></div>

    <div class="content">

    
        <div class="subtitle_1"><h2>Popis metody</h1>

            <div class="text_1">
                <p>Všichni jsme na základní škole, v sedmé třídě, byli obeznámeni s jednoduchými postupy, jak od sebe oddělit složky roztoku. Dostali jsme skládací papírové filtry, založili je do trychtýře, nalili vodu z kaluže a ejhle! Do nádobky vytékala čistá voda! Tímto jsme byli dostatečně proškoleni na to, abychom zvládli přípravu filtrované kávy.
                        Nejznámější průkopnicí této metody byla jistě paní Melitta Bentz, která se jejím vývojem zabývala v první polovině 20. století. Značka Melitta je tradiční dodnes, i když po nástupu všelijakých automatických mašinek a knoflíkem ovládaných přístrojů se na ni trochu bohužel zapomíná. Velký restart v tomto oboru učinila japonská sklářská firma Hario, která dokáže ve svých konvičkách, dekantách, filtrech, mlýncích a jiném příslušenství kombinovat eleganci, funkčnost a robustní odolnost při každodenním používání.
                        Nemůžeme vynechat ani plastový Clever dripper, neboli česky Chytráčka, který kombinuje výhody kontrolované extrakce a čistoty papírového filtru.
                        
                        Jak je již nadneseno v obecném povídání o filtrované kávě, krom profesionálních espresso kávovarů nemáme v oblibě cokoliv strojového a automatizovaného. Káva je organický svět, který vyžaduje laskavou péči lidské ruky, proto úplně vynecháváme ze svého záběru kuchyňské (s prominutím) chrochtající překapávače, často nevalného zpracování, bez kontroly časů extrakce nebo teplot. Nebojme se použít vlastní ruce a hlavu, když už nám je příroda nadělila.</p>
                </div>
            </div>

        <div class="subtitle_2"><h2>Příprava</h1>
                <p>V podstatě se neliší od Chemexu: do keramického (skleněného, plastového) držáku založte papírový filtr a řádně jej propláchněte větším množstvím horké vody — měl by se zbavit nepříjemné papírové chuti. Vsypte odpovídající množství středně jemně mleté kávy (zlatý standard 60 g / 1 litr), do které nalijte malé množství vody o teplotě 93 °C, jen tak akorát na propaření. Jakmile se začnou zhruba po 30 sekundách uvolňovat bubliny oxidu uhličitého, a prokapávat první kapky do spodní části nádoby, dolijte krouživým pohybem vodu, promíchejte a mletou kávu, která ulpí na stěnách papíru, shrňte do vody, aby byla využita všechna. Při nalévání se proudem vody nedotýkejte stěn, voda by stekla bez extrakce do šálku. Opakujte s veškerou vodou určenou k extrahování. Celý proces filtrování by měl trvat 2,5-3 minuty, klidně použijte stopky. Zbytek procesu je jasný — odstranění filtru se sedlinou a servírování do nahřátých šálků.
                        Mletí kávy: středně jemné
                        Doba přípravy: 5 minut
                        Cena za prostředek: 100-500 Kč</p>
                </div>
    
                 </div>

    </div>

    <div class="home">
        <a href="index.html" class="homelink">Home</a>
    </div> 

     <footer>
        <div class="credits">Copyright &copy; 2018 Adam Hospodka</div>
        
    </footer>

</body>

</html>
