<!DOCTYPE html>
<html lang="cs">

<head>
    <meta charset="utf-8" />
    <meta http-equiv="X-UA-Compatible" content="IE=edge">
    <title>N. Hill - Myšlením k bohatství</title>
    <link rel="stylesheet" type="text/css" media="all" href="styles/styles.css">
    <link rel="stylesheet" type="text/css" media="all" href="styles/styles_o-autorovi.css">
    <meta name="viewport" content="width=device-width, initial-scale=1">
    <link rel="shortcut icon" type="image/png" href="img/pajafav.ico">
    <link href="https://fonts.googleapis.com/css?family=Open+Sans:300,400,700" rel="stylesheet">
</head>

<body>
    <header>
        <div class="container_header">
            <span class="main_logo">
                <a href="index.html">
                    <span class="book_name">Myšlením k bohatství</span>
                    <span class="author_name">Napoleon Hill</span>
                </a>
            </span>
            <nav class="menu">
                <a href="index.html">Domů</a>
                <a href="o-autorovi.html">O autorovi</a>
                <a href="o-knize.html">O knize</a>
                <a class="active_menu_item" href="hodnoceni.html">Hodnocení</a>
            </nav>
        </div>
    </header>


    <div class="section">
        <div class="container">
            <h1>Vlastní zhodnocení díla a jeho myšlenky</h1>
            <img src="img/nazor.jpg" alt="Žárovka">
            <p>Tato kniha ve mně zanechala rozporuplné pocity. Ve své podstatě je v ní uvedeno, že  to, na co usilovně myslíme, se nakonec i vyplní. Tudíž pokud dostatečně ovládáte svou mysl a neovládá ona vás, pak máte velký potenciál k tomu, aby se z vás stal úspěšný člověk.</p>
           
            <p>Kniha vypráví příběhy reálných lidí z prostředí USA té doby, klade velký důraz na svobodu v USA a mezi řádky se snaží čtenáři podsunout, že úměrně se svobodou roste také šance na získání velkého bohatství. Jste svobodní, můžete dělat, co se vám zlíbí – zbohatněte! Jednoduché. Z textu je cítit, že autor považuje USA za nejsvobodnější zemi na světě a lehce tím degraduje pocit z knihy čtenáře, který není občanem USA. Čtenář pak může nabýt dojmu, že pokud se nenachází v této „nikým nepřekonané“ zemi, pak nemá stejné podmínky pro zbohatnutí jako člověk, který se zde nachází. Tato degradace je na druhou stranu opravdu mizivá a autor ji zde nikde explicitně nezmiňuje.</p>
            
            <p>Pokud budeme na dílo nahlížet jako jedno z prvních děl, které se věnovalo osobnímu rozvoji, pak musím uznat, že Hill odvedl velice dobrou práci. Kniha je i po letech čtivá, osobně se mi velmi líbily příklady z reálných životů slavných osobností.</p> 
                    <p>Její téma je nadčasové a jistě poskytla bohatý zdroj inspirace i dalším autorům věnující se tomuto druhu literatury. S tím souvisí i bod, se kterým si dovolím nesouhlasit. Týká se citace ve výše uvedené předmluvě vydavatele. V tomto bodě autor předmluvy uvádí: „Žádná kniha, která kdy byla či bude na toto téma napsána, se jí nemůže vyrovnat.“. Ač je tato kniha opravdu nadčasová a do jisté míry by se dala označit za základ všech podobných knih, tak si nemyslím, že by v dnešní době zůstala nepřekonána. Uvést bych si dovolil například knihu 7 návyků skutečně efektivních lidí, kde autor Stephen R. Covey popisuje 7 návyků, které je třeba si osvojit, abychom jednali co možná nejefektivněji a transformovali jsme se tak do ideální osobnosti. S. R. Covey se zde tolik neubírá k tématu peněz jako N. Hill, věnuje se zde více osobnímu rozvoji a snaží se zde o hlubší analýzu problému osobního rozvoje než jak je tomu v knize Myšlením k bohatství. 
                    </p>
                   
                    <p>Rád bych ovšem zopakoval, že i přes mé přesvědčení o existenci lepších děl na téma osobního rozvoje, tak s přihlédnutím na stáří díla Myšlením k bohatství, bych si toto dílo dovolil označit za základ všech podobných knih, které přišly po něm. Jeho možnost aplikování na dnešní problémy je až zarážející a jen zřídka kdy je z něj cítit onen jistý zub času, který jistě kvůli svému stáří má. Tento nepatrný problém pak jistě řeší aktualizované vydání knihy s názvem Myšlením k bohatství pro 21. století, které jsem bohužel nečetl, ale mělo by být aktualizované a doplněné o příklady pro 21. století a měla by tak být lépe čtivá a výstižná pro dnešního čtenáře.</p>
                  
                    <p>Za nejpodstatnější části bych z mého pohledu označil kapitoly Odborné znalosti, Organizované plánování, Rozhodnost a Vytrvalost.</p>
                   
                    <p>Za zajímavou kapitolu považuji kapitolu Tajemství sexuální transmutace, i když k některým myšlenkám zde popsaným se stavím poněkud skepticky. Obzvláště zajímavá je pak zde uvedená spojitost mezi silným libidem a úspěšností slavných lidí, kterou jsem si do přečtení knihy plně neuvědomoval.</p>
                   
                    <p>Pokud bych tedy tuto knihu měl dnes hodnotit procenty, dal bych jí 70%. Avšak v případě, že bych žil o několik let dříve, pak by mé hodnocení bylo jistě o něco vyšší, jelikož kniha byla svým způsobem průlomová. I z pohledu prvního českého vydání knihy v roce 1990 se jednalo jistě o skvost a o něco, co do té doby porevoluční Československo nevidělo. Možná i z tohoto důvodu se tato kniha stala jakousi pomyslnou biblí našich, dnes úspěšných podnikatelů, kteří na ni nedají dopustit.</p>


        </div>
    </div>



    <div class="footer_image"></div>
    <footer>

        <div class="container">
            <span class="main_logo">
                <a href="index.html">
                    <span class="book_name">Myšlením k bohatství</span>
                    <span class="author_name">Napoleon Hill</span>
                </a>
            </span>
            <p>Copyright © 2018 NAPOLEONHILL.cz</p>
        </div>
    </footer>
</body>

</html>